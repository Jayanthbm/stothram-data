{
  "title": "ವೇದಾದಿ ಶಾತ್ತುಮೊರೈ",
  "content": [
    {
      "type": "subheading",
      "title": "Evening"
    },
    {
      "type": "paragraph",
      "lines": [
        "ತಸ್ಯೈ॒ವಂ-ವಿಁ॒ದುಷೋ॑ ಯ॒ಜ್ಞಸ್ಯಾ॒ತ್ಮಾ ಯಜ॑ಮಾನಃ-ಶ್ರ॒ಧ್ದಾಪತ್ನೀ॒ ",
        "ಶರೀ॑ರ-ಮಿ॒ದ್ಧ್ಮಮುರೋ॒ ವೇದಿ॒-ರ್ಲೋಮಾ॑ನಿ ಬ॒ರ॒ಃಇ-ರ್ವೇ॒ದಃ-ಶಿಖಾ॒ ",
        "ಹೃದ॑ಯಂ॒-ಯೂಁಪಃ॒ ಕಾಮ॒ ಆಜ್ಯಂ॑ ಮ॒ನ್ಯುಃ ಪ॒ಶು-ಸ್ತಪೋ॒ಽಗ್ನಿ-ರ್ದಮಃ॑ ",
        "ಶಮಯಿ॒ತಾ ದಕ್ಷಿ॑ಣಾ॒-ವಾಗ್ಘೋತಾ᳚ ಪ್ರಾ॒ಣ ಉ॑ದ್ಗ॒ತಾ ",
        "ಚಕ್ಷು॑ರಧ್ವ॒ರ್ಯು-ರ್ಮನೋ॒ ಬ್ರಹ್ಮಾ॒ ಶ್ರೋತ್ರ॑ಮ॒ಗ್ನೀ-ಧ್ಯಾವ॒ಧ್ದ್ರಿಯ॑ತೇ॒",
        "ಸಾ ದೀ॒ಕ್ಷಾ ಯದಶ್ರ್ನಾ॑ತಿ॒ ತಧ್ದವಿ॒-ರ್ಯತ್ಪಿಬ॑ತಿ॒ ತದ॑ಸ್ಯ ಸೋಮಪಾ॒ನಂ-ಯಁದ್ರಮ॑ತೇ॒",
        "ತದು॑ಪ॒ಸದೋ॒ ಯಥ್ ಸಂ॒ಚರ॑-ತ್ಯುಪ॒ವಿಶ॑-ತ್ಯು॒ತ್ತಿಷ್ಠ॑ತೇ ಚ॒ ಸಪ್ರ॑ವ॒ರ್ಗ್ಯೋ॑ ಯನ್ಮುಖಂ॒", 
        "ತದಾ॑ಹವ॒ನೀಯೋ॒ ಯಾ ವ್ಯಾಹೃ॑ತಿ-ರಾಹು॒ತಿ-ರ್ಯದ॑ಸ್ಯ ವಿ॒ಜ್ಞಾನಂ॒ ",
        "ತಜ್ಜು॒ಹೋತಿ॒ ಯಥ್ಸಾ॒ಯಂ ಪ್ರಾ॒ತರ॑ತ್ತಿ॒ ತಥ್ಸ॒ಮಿಧಂ॒-ಯಁತ್ಪ್ರಾ॒ತ-ರ್ಮ॒ದ್ಧ್ಯಂದಿ॑ನಗ್ಂ",
        "ಸಾ॒ಯಂ ಚ॒ ತಾನಿ॒ ಸವ॑ನಾನಿ॒ ಯೇ ಅ॑ಹೋರಾ॒ತ್ರೇ ತೇ ದ॑ರ್​ಶಪೂರ್ಣಮಾ॒ಸೌ",
        "ಯೇ᳚ಽರ್ಧಮಾ॒ಸಾಶ್ಚ॒ ಮಾಸಾ᳚ಶ್ಚ॒ ತೇ ಚಾ॑ತುರ್ಮಾ॒ಸ್ಯಾನಿ॒ ಯ ಋ॒ತವ॒ಸ್ತೇ ಪ॑ಶುಬಂ॒ಧಾ",
        "ಯೇ ಸಂ॑​ವಁಥ್ಸ॒ರಾಶ್ಚ॑ ಪರಿವಥ್ಸ॒ರಾಶ್ಚ॒ ತೇಽಹ॑ರ್​ಗ॒ಣಾಃ ಸ॑ರ್ವ ವೇದ॒ಸಂ-ವಾಁ",
        "ಏ॒ತಥ್ ಸ॒ತ್ರಂ-ಯಁನ್ಮರ॑ಣಂ॒ ತದ॑ವ॒ಭೃಥ॑ ಏ॒ತದ್ವೈ ಜ॑ರಾಮರ್ಯ-ಮಗ್ನಿಹೋ॒ತ್ರಗ್ಂ", 
        "ಸ॒ತ್ರಂ-ಯಁ ಏ॒ವಂ-ವಿಁ॒ದ್ವಾ-ನು॑ದ॒ಗಯ॑ನೇ ಪ್ರ॒ಮೀಯ॑ತೇ ದೇ॒ವಾನಾ॑ಮೇ॒ವ ಮ॑ಹಿ॒ಮಾನಂ॑ ",
        "ಗ॒ತ್ವಾಽಽದಿ॒ತ್ಯಸ್ಯ॒ ಸಾಯು॑ಜ್ಯಂ ಗಚ್ಛ॒ತ್ಯಥ॒ ಯೋ ದ॑ಕ್ಷಿ॒ಣೇ ಪ್ರ॒ಮೀಯ॑ತೇ ಪಿತೃ॒ಣಾ-ಮೇ॒ವ ಮ॑ಹಿ॒ಮಾನಂ॑ ",
        "ಗ॒ತ್ವಾ ಚಂ॒ದ್ರಮ॑ಸಃ॒ ಸಾಯು॑ಜ್ಯಗ್ಂ ಸಲೋ॒ಕತಾ॑-ಮಾಪ್ನೋತ್ಯೇ॒ತೌ ವೈ ",
        "ಸೂ᳚ರ್ಯಾ ಚಂದ್ರ॒ಮಸೌ᳚-ರ್ಮಹಿ॒ಮಾನೌ᳚ ಬ್ರಾಹ್ಮ॒ಣೋ ವಿ॒ದ್ವಾ-ನ॒ಭಿಜ॑ಯತಿ॒ ",
        "ತಸ್ಮಾ᳚-ದ್ಬ್ರ॒ಹ್ಮಣೋ॑ ಮಹಿ॒ಮಾನ॑ಮಾಪ್ನೋತಿ॒ ತಸ್ಮಾ᳚-ದ್ಬ್ರ॒ಹ್ಮಣೋ॑ ಮಹಿ॒ಮಾನ॑-ಮಿತ್ಯುಪ॒ನಿಷತ್ ||1||"
      ]
    },
    {
      "type": "subheading",
      "title": "Morning"
    },
    {
      "type": "paragraph",
      "lines": [
        "ನ ಕರ್ಮ॑ಣಾ ನ ಪ್ರ॒ಜಯಾ॒ ಧನೇ॑ನ॒ ತ್ಯಾಗೇ॑ನೈಕೇ ಅಮೃತ॒ತ್ವ-ಮಾ॑ನ॒ಶುಃ ।",
        "ಪರೇ॑ಣ॒ ನಾಕಂ॒ ನಿಹಿ॑ತಂ॒ ಗುಹಾ॑ಯಾಂ-ವಿಁ॒ಭ್ರಾಜ॑ದೇ॒ತ-ದ್ಯತ॑ಯೋ ವಿ॒ಶಂತಿ॑ ॥ ",
        "ವೇ॒ದಾಂ॒ತ॒ ವಿ॒ಜ್ಞಾನ॒-ಸುನಿ॑ಶ್ಚಿತಾ॒ರ್ಥಾಃ ಸನ್ಯಾ॑ಸ ಯೋ॒ಗಾದ್ಯತ॑ಯಃ ಶುದ್ಧ॒ ಸತ್ತ್ವಾಃ᳚ । ",
        "ತೇ ಬ್ರ॑ಹ್ಮಲೋ॒ಕೇ ತು॒ ಪರಾಂ᳚ತಕಾಲೇ॒ ಪರಾ॑ಮೃತಾ॒ತ್ ಪರಿ॑ಮುಚ್ಯಂತಿ॒ ಸರ್ವೇ᳚ । ",
        "ದ॒ಹ್ರಂ॒-ವಿಁ॒ಪಾ॒ಪಂ ಪ॒ರಮೇ᳚ಶ್ಮ ಭೂತಂ॒-ಯಁತ್ ಪುಂ॑ಡರೀ॒ಕಂ ಪು॒ರಮ॑ದ್ಧ್ಯ ಸ॒ಗ್ಗ್॒ಸ್ಥಮ್ ।",
        "ತ॒ತ್ರಾ॒ಪಿ॒ ದ॒ಹ್ರಂ ಗ॒ಗನಂ॑-ವಿಁಶೋಕ॒-ಸ್ತಸ್ಮಿ॑ನ್. ಯದಂ॒ತಸ್ತ-ದುಪಾ॑ಸಿತ॒ವ್ಯಮ್ ॥", 
        "ಯೋ ವೇದಾದೌ ಸ್ವ॑ರಃ ಪ್ರೋ॒ಕ್ತೋ॒ ವೇ॒ದಾಂತೇ॑ ಚ ಪ್ರ॒ತಿಷ್ಠಿ॑ತಃ ।",
        "ತಸ್ಯ॑ ಪ್ರ॒ಕೃತಿ॑-ಲೀನ॒ಸ್ಯ॒ ಯಃ॒ ಪರಃ॑ ಸ॒ ಮ॒ಹೇಶ್ವ॑ರಃ ॥ 12.17 (ತೈ. ಅರ. 6.12.3)"
      ]
    },
    {
      "type": "paragraph",
      "lines": [
        "ಚರ॑ಣಂ ಪ॒ವಿತ್ರಂ॒-ವಿಁತ॑ತಂ ಪುರಾ॒ಣಂ-ಯೇಁನ॑ ಪೂ॒ತ-ಸ್ತರ॑ತಿ ದುಷ್ಕೃ॒ತಾನಿ॑ । ",
        "ತೇನ॑ ಪ॒ವಿತ್ರೇ॑ಣ ಶು॒ದ್ಧೇನ॑ ಪೂ॒ತಾ ಅತಿ॑ ಪಾ॒ಪ್ಮಾನ॒-ಮರಾ॑ತಿಂ ತರೇಮ ",
        "ಲೋಕಸ್ಯ ದ್ವಾರಮರ್ಚಿಮತ್ಪವಿತ್ರಂ । ಜ್ಯೋತಿಷ್ಮಧ್ಭ್ರಾಜಮಾನಂ ಮಹಸ್ವತ್ ।",
        "ಅಮೃತಸ್ಯ ಧಾರಾ ಬಹುಧಾ ದೋಹಮಾನಂ । ಚರಣಂ ನೋ ಲೋಕೇ ಸುಧಿತಾಂ ದಧಾತು ॥"
      ]
    }
  ]
}
    
  
  
  