{
  "title": "ಚತುಶ್ಲೋಕೀ",
  "content": [
    {
      "type": "paragraph",
      "lines": [
        "ಶ್ರೀಮಾನ್ ವೇಂಕಟನಾಥಾರ್ಯಃ ಕವಿತಾರ್ಕಿಕಕೇಸರೀ |",
        "ವೇದಾಂತಾಚಾರ್ಯವರ್ಯೋಮೇ ಸನ್ನಿಧತ್ತಾಂ ಸದಾಹೃದಿ||"
      ]
    },
    {
      "type": "paragraph",
      "lines": [
        "ವಿಗಾಹೇ ಯಾಮುನಂ ತೀರ್ಥಂ ಸಾಧು ಬೃಂದಾವನೇ ಸ್ಥಿತಂ|",
        "ನಿರಸ್ತ ಜಿಹ್ಮಗ ಸ್ಪರ್ಷೇ ಯತ್ರ ಕೃಷ್ಣಃ ಕೃತಾಧರಃ ||"
      ]
    },
    {
      "type": "paragraph",
      "lines": [
        "ನಮೋನಮೋ ಯಾಮುನಾಯ ಯಾಮುನಾಯ ನಮೋನಮಃ|",
        "ನಮೋನಮೋ ಯಾಮುನಾಯ ಯಾಮುನಾಯ ನಮೋನಮಃ||"
      ]
    },
    {
      "type": "paragraph",
      "lines": [
        "ಕಾಂತಸ್ತೇ ಪುರುಷೋತ್ತಮಃ ಫಣಿಪತಿಃ ಶಯ್ಯಾ„ಸನಂ ವಾಹನಂ",
        "ವೇದಾತ್ಮಾವಿಹಗೇಶ್ವರೋ ಯವನಿಕಾ ಮಾಯಾ ಜಗನ್ಮೋಹಿನೀ|"
      ]
    },
    {
      "type": "paragraph",
      "lines": [
        "ಬ್ರಹ್ಮೇಶಾದಿ ಸುರವ್ರಜಃ ಸದಯಿತಃ ತ್ವದ್ದಾಸ ದಾಸೀಗಣಃ ",
        "ಶ್ರೀರಿತ್ಯೇವಚನಾಮ ತೇ ಭಗವತಿ ಬ್ರೂಮಃ ಕಥಂ ತ್ವಾಂವಯಂ ||1||"
      ]
    },
    {
      "type": "paragraph",
      "lines": [
        "ಯಸ್ಯಾಸ್ತೇ ಮಹಿಮಾನಮಾತ್ಮನ ಇವ ತ್ವದ್ವಲ್ಲಭೋ„ಪಿ ಪ್ರಭುಃ",
        "ನಾಲಂ ಮಾತುಮಿಯತ್ತಯಾ ನಿರವಧಿಂ ನಿತ್ಯಾನುಕೂಲಂಸ್ವತಃ|",
        "ತಾಂತ್ವಾಂ ದಾಸಇತಿ ಪ್ರಪನ್ನ ಇತಿ ಚ ಸ್ತೋಷ್ಯಾಮ್ಯಹಂನಿರ್ಭಯಃ",
        "ಲೋಕೈಕೇಶ್ವರಿ ಲೋಕನಾಥದಯಿತೇ ದಾಂತೇದಯಾಂತೇವಿದò||2||"
      ]
    },
    {
      "type": "paragraph",
      "lines": [
        "ಈಷತ್ ತ್ವತ್ಕರುಣಾ ನಿರೀಕ್ಷಣ ಸುಧಾ ಸಂಧುಕ್ಷಣಾದ್ರಕ್ಷ್ಯತೇ",
        "ನಷ್ಟಂ ಪ್ರಾಕ್ ತದಲಾಭತಸ್ತ್ರಿಭುವನಂ ಸಂಪ್ರತ್ಯನಂತೋದಯಂ|",
        "ಶ್ರೇಯೋ ನ ಹ್ಯರವಿಂದಲೋಚನ ಮನಃ ಕಾಂತಾ ಪ್ರಸಾದಾದೃತೇ",
        "ಸಂಸೃತ್ಯಕ್ಷರ ವೈಷ್ಣವಾಧ್ವಸು ನೃಣಾಂ ಸಂಭಾವ್ಯತೇ ಕರ್ಹಿಚಿತ್ ||3||"
      ]
    },
    {
      "type": "paragraph",
      "lines": [
        " ಶಾಂತಾನಂತ ಮಹಾವಿಭೂತಿ ಪರಮಂ ಯದ್ಬ್ರಹ್ಮ ರೂಪಂಹರೇಃ",
        "ಮೂರ್ತಂಬ್ರಹ್ಮ ತತೋ„ಪಿ ತತ್ಪ್ರಿಯತರಂ ರೂಪಂಯದತ್ಯದ್ಭುತಂ|",
        "ಯಾನ್ಯನ್ಯಾನಿಯಥಾಸುಖಂವಿಹರತೋ ರೂಪಾಣಿ ಸರ್ವಾಣಿತಾನಿ",
        "ಆಹುಃ ಸ್ವೈರನುರೂಪ ರೂಪವಿಭವೈಃ ಗಾಢೋಪಗೂಢಾನಿ ತೇ ||4||"
      ]
    },
    {
      "type": "paragraph",
      "lines": [
        "ಆಕಾರ ತ್ರಯ ಸಂಪನ್ನಾಂ ಅರವಿಂದ ನಿವಾಸಿನೀಂ |",
        "ಅಶೇಷ ಜಗದೀಶಿತ್ರೀಂ ವಂದೇ ವರದ ವಲ್ಲಭಾಂ ||5||"
      ]
    },
    {
      "type": "paragraph",
      "lines": [
        "ಭಗವನ್ನಾರಾಯಣಾಭಿಮತಾನುರೂಪ ಸ್ವರೂಪರೂಪ",
        "ಗುಣವಿಭವೈಶ್ವರ್ಯ ಶೀಲಾದ್ಯನವದಿಕ ",
        "ಅತಿಶಯಾ„ಸಂಖ್ಯೇಯ ಕಲ್ಯಾಣ ಗುಣಗಣಾಂ,",
        "ಪದ್ಮವನಾಲಯಾಂ ಭಗವತೀಂ ಶ್ರಿಯಂ ದೇವೀಂ",
        "ನಿತ್ಯಾನುಪಾಯಿನೀಂ ನಿರವದ್ಯಾಂ ದೇವದೇವ ದಿವ್ಯಮಹಿಷೀಂ,",
        "ಅಖಿಲ ಜಗನ್ಮಾತರಂ ಅಸ್ಮನ್ಮಾತರಂ",
        "ಅಶರಣ್ಯ ಶರಣ್ಯಾಂ ಅನನ್ಯಶರಣಃ ಶರಣಂ ಅಹಂ ಪ್ರಪದ್ಯೇ ||6||"
      ]
    },
    {
      "type": "paragraph",
      "lines": [
        "ಉಲ್ಲಾಸ ಪಲ್ಲವಿತ ಪಾಲಿತ ಸಪ್ತಲೊಕೀ",
        "ನಿರ್ವಾಹ ಕೋರಕಿತ ನೇಮ ಕಟಾಕ್ಷಲೀಲಾಂ |",
        "ಶ್ರೀರಂಗ ಹರ್ಮ್ಯತಲ ಮಙ್ಗಲ ದೀಪರೇಖಾಂ",
        "ಶ್ರೀರಂಗರಾಜ ಮಹಿಷೀಂ ಶ್ರಿಯಮಾಶ್ರಯಾಮಃ ||7||"
      ]
    },
    {
      "type": "paragraph",
      "lines": [
        "ಸಮಸ್ತ ಜನನೀಂ ವಂದೇ ಚೈತನ್ಯ ಸ್ತನ್ಯ ದಾಯಿನೀಂ |",
        "ಶ್ರೇಯಸೀಂ ಶ್ರೀನಿವಾಸಸ್ಯ ಕರುಣಾಮಿವ ರೂಪಿಣೀಂ ||8||"
      ]
    },
    {
      "type": "paragraph",
      "lines": [
        "ಕಲ್ಯಾಣಾನಾಂ ಅವಿಕಲ ನಿಧಿಃ ಕಾಪಿ ಕಾರುಣ್ಯ ಸೀಮಾ ",
        "ನಿತ್ಯಾಮೋದಾ ನಿಗಮ ವಚಸಾ ಮೌಳಿಮಂದಾರ ಮಾಲಾ |",
        "ಸಂಪತ್ ದಿವ್ಯಾ ಮಧುವಿಜಯಿನಃ ಸನ್ನಿಧತ್ತಾಮ್ ಸದಾಮೇ",
        "ಸೈಷಾದೇವೀ ಸಕಲಭುವನಃ ಪ್ರಾರ್ಥನಾ ಕಾಮಧೇನುಃ ||9||"
      ]
    },
    {
      "type": "paragraph",
      "lines": [
        "ಉಪಚಿತ ಗುರುಭಕ್ತೇರುತ್ಥಿತಂ ವೇಂಕಟೇಶಾತ್",
        "ಕಲಿಕಲುಷ ನಿವೃತ್ಯೈ ಕಲ್ಪಮಾನಂ ಪ್ರಜಾನಾಂ|",
        "ಸರಸಿಜ ನಿಲಯಾಯಾಃ ಸ್ತೋತ್ರಮೇತತ್ ಪಠಂತಃ",
        "ಸಕಲ ಕುಶಲ ಸೀಮಾಃ ಸಾರ್ವಭೌಮಾ ಭವಂತಿ||10||"
      ]
    }
  ]
}